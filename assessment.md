# [BIO331 - Υπολογιστική και Συστημική Βιολογία](index.md) 

## Αξιολόγηση
Ο τελικός βαθμός προκύπτει με πολλαπλά κριτήρια αξιολόγησης, τα οποία παρατίθενται αμέσως παρακάτω:

|Μέσο αξιολόγησης|Ποσοστό Τελικού Βαθμού (%)|
|---|:---:|
|Κατ'οίκον εργασίες (ΚΟ)|30|
|Σεμινάριο (ΣΕ)|30|
|Τελική Εξέταση (ΤΕ)|40|


**Τελικός Βαθμός = 0.4 * ΤΕ + 0.3 * (ΚΟ + ΣΕ)**

Προαιρετικά, σε συνεννόηση με το διδάσκοντα, μπορεί να αξιολογηθεί ένα (ατομικό) μίνι-ερευνητικό πρόγραμμα (ΕΠ) με μέγιστη συνεισφορά έως και το 50% του συνολικού βαθμού.

### Παρατηρήσεις
1. Για κάθε εργασία θα δίνεται λογική διορία η οποία θα ανακοινώνεται στις διαλέξεις.Οι
εργασίες παραδίδονται σε ηλεκτρονική μορφή μέσω email στο διδάσκοντα, εκτός και
εάν υπάρξει διαφορετική ανακοίνωση.
2. Εκπρόθεσμες εργασίες δε γίνονται δεκτές, παρά μόνο σε εξαιρετικές περιπτώσεις και
μετά από έγκαιρη ενημέρωση του διδάσκοντα.
3. Η συνεργασία μεταξύ των φοιτητριών/τών στις κατ'οίκον εργασίες ενθαρρύνεται στο πλαίσιο
της συζήτησης για τη γενικότερη προσέγγιση επίλυσης συγκεκριμένων προβλημάτων. Κατά τα άλλα οι εργασίες είναι αυστηρά ατομικές, εκτός και εάν ανατεθούν ομαδικές εργασίες από τον διδάσκοντα. Στην περίπτωση ανάθεσης ομαδικών εργασιών θα πρέπει να γίνεται ειδική μνεία στη συνεισφορά κάθε φοιτητή στη διαμόρφωση της τελικής εργασίας.
4. Τα σεμινάρια και τα αποτελέσματα των μίνι-ερευνητικών προγραμμάτων θα παρουσιαστούν προφορικά, με ακροατήριο όλους τους συμμετέχοντες στο μάθημα σε ημερομηνία που θα συμφωνηθεί από κοινού. Το κείμενο, η παρουσίαση και ο σχετικός κώδικας που έχει αναπτυχθεί, παραδίδεται για αξιολόγηση μία εβδομάδα πριν την παρουσίασή τους.
5. Οποιαδήποτε προσπάθεια λογοκλοπής (plagiarism),αντιγραφής καθώς και συμπεριφορές αντίθετες με την Ακαδημαϊκή δεοντολογία, θα αντιμετωπίζονται σύμφωνα με τους σχετικούς κανόνες του Πανεπιστημίου Κύπρου.
